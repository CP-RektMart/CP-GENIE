ข่าวฝากประชาสัมพันธ์จาก MIT และพันธมิตร “เปิดตัวการแข่งขันระดับโลก Moodeng AI Challenge เพื่อ connect มนุษย์กับสัตว์เเละธรรมชาติ”
Tweet
April 9, 2025
กิจกรรมนิสิต
,
ทั่วไป
Tag:
CEDT
,
CP
,
CPCU
,
CUCA
,
วิศวะคอมจุฬา
MIT และพันธมิตร เปิดตัวการแข่งขันระดับโลก Moodeng AI Challenge เพื่อ connect มนุษย์กับสัตว์เเละธรรมชาติ
MIT Media Lab ร่วมกับองค์การสวนสัตว์แห่งประเทศไทย, ViaLink, Sea Limited, True Digital Park, The Standard, Techsauce ประกาศเปิดตัว Moodeng AI Challenge การแข่งขันที่จะเปลี่ยนโฉมหน้าการปฏิสัมพันธ์ระหว่างมนุษย์และสัตว์ด้วยเทคโนโลยีปัญญาประดิษฐ์
การแข่งขันนี้ได้แรงบันดาลใจจาก “หมูเด้ง” ลูกฮิปโปแคระที่โด่งดังไปทั่วโลก
เปิดรับนักพัฒนานวัตกรรมจากทั่วโลกในการพัฒนา AI เพื่อเชื่อมโยงมนุษย์และสัตว์โลกเเละธรรมชาติเข้าด้วยกัน
การแข่งขันประกอบด้วย 3 ด้านหลัก ที่มุ่งเน้นการพัฒนาปฏิสัมพันธ์ระหว่างมนุษย์และสัตว์:
AI สำหรับถอดรหัสการสื่อสารของสัตว์: พัฒนาระบบ AI แบบหลายรูปแบบเพื่อแปลความหมายพฤติกรรม เสียงร้อง และการแสดงออกของสัตว์

AI สำหรับส่งเสริมปฏิสัมพันธ์และความเข้าใจระหว่างมนุษย์และสัตว์: สร้าง interface สำหรับการเชื่อมต่อที่มีความหมาย
AI สำหรับเสริมศักยภาพสัตวแพทย์และผู้ดูแลสัตว์: ออกแบบโซลูชั่น AI ที่ช่วยจัดการงานบริหารและยกระดับการดูแลสัตว์
การแข่งขันนี้ให้ความสำคัญกับการพัฒนา AI อย่างยั่งยืน โดยมีการแข่งขันพิเศษสำหรับการสร้างนวัตกรรมที่ประหยัดทรัพยากรและลดผลกระทบต่อสิ่งแวดล้อม ผู้เข้าแข่งขันสามารถเลือกพัฒนาโครงการที่เกี่ยวกับหมูเด้ง ช้าง หรือสัตว์ชนิดอื่นๆ ตามที่สนใจ โดยสามารถใช้ชุดข้อมูลที่หลากหลายและเครื่องมือ AI ที่ทันสมัย
รางวัลสำหรับผู้ชนะ:
รางวัลใหญ่: เงินรางวัล 100,000 บาท พร้อมโอกาสพิเศษในการพบกับหมูเด้ง
รางวัลแต่ละด้าน: เงินรางวัล 17,500 บาทต่อด้าน
ผู้ชนะทุกรางวัลจะได้รับตั๋วเครื่องบิน (สนับสนุนโดย ViaLink) เพื่อเข้าร่วมกิจกรรมพิเศษกับหมูเด้ง
คณะกรรมการตัดสินประกอบด้วยผู้เชี่ยวชาญจาก MIT Media Lab, ViaLink และองค์การสวนสัตว์แห่งประเทศไทย 
การแข่งขันเปิดรับผลงานตั้งแต่
วันที่ 21 มกราคม ถึง 1 พฤษภาคม 2568 และจะประกาศผลในวันที่ 1 มิถุนายน 2568
สำหรับข้อมูลเพิ่มเติมและการส่งผลงาน กรุณาเยี่ยมชม:
https://moodeng.media.mit.edu/
CR :
https://moodeng.media.mit.edu/#about
อ่านข้อมูลเพิ่มเติม>>
Press Release – Moodeng AI Challenge (Thai)